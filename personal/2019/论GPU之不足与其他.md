# 论GPU之不足与其他 2019.8.16

三AI会议在即，余有同窗飞赶稿，然炼丹之器用不足，将奈何？盖余实验室共有丹炉二十又一，六鼎为单法师炼丹使用之最。怎奈深度模型之复杂，飞用六不足矣。用六既不足，用九可乎？飞以为然。故今日起九为单人占用之最。

晚间候车之际，余见飞不怿，问其故。飞叹曰：丹炉何其缺矣！今予与名扬二人各用九，其余三十众分食所剩之三，余辈当力谏黄师扩增其数也。

余答曰：一丹炉动辄十万，吾辈之所已费二百万，故吾恐近时黄师无力置办丹炉矣。且试观各厂云计算炼丹之价位，数小时动辄上百矣。若将吾辈之丹房而对外出租，吾恐君数月之薪水，尚不足以填租赁炼丹重器之零头也。

飞闻之不悦：然则丹炉告罄之时，计将安出？

余对曰：将视众人使用之时长，用时少者优先也。

飞驳余曰：然则不视众人炼丹之功底乎？炼丹之造诣深者，事半而功倍矣。多与之炼丹之器，此则吾研究所扬名天下必由之路也。

当是时，一人牵二狗从写字楼出，飞指狗而道：岂有狗进楼之理？

余笑道：若无此理，汝何以进此楼？

人与狗何以别焉，亦有仁义而已矣。今飞不恤黄师当年置办丹炉之恩反贪得无厌，是不仁也；怀与朋辈抢夺丹炉之心而无师兄之量，是不义也。不仁不义，与狗何异焉。
