# 出世
2019/8/15
余因一梦而惊醒，醒后亦不能复睡；细思近日吾国之局势，有难言之处。而忆及往事与出处进退之说，有所感而作此篇。

盖吾人之治学也，产业界之为用而机器学习之为兴；亦深度与浅度之表征，于传统之枚举相较，实有显著之改善；然因治学之方法有异，不能不有所相轻。浅度之法，轻深度之学者架构已定，徒行调整网络结构之事，以数倍之算力取巧；深度之学者，轻浅度之徒众法背景之悬殊而难以相较，较之又必以实验之效果，流于调参亦失之矣。盖深度籍算力之优而应用广，浅度因百家之长而效率高。此口水战之能事，非关乎为学之大体也。学科细分之相轻，领域之成见非深度浅度有之，知此而可以无忧孰优孰劣矣。

思古之学问，其在近世复兴之论，亦有所用于近世之效。见义勇为，儒者见之，疑其出自孔孟之说“见义不为，无勇也”；然古亦有明哲保身之说，一进一退似不相容，实则可以兼容并包者也。未闻有道则见，无道则隐之说乎？退而自保，非不为也，是不能也，伺时而动，以全乎其大者，智者也；知其不可为而为之，仁者也。退之者，亦冷眼旁观，忧心忡忡者，是谓不失其正。此之范文正公行世之道也，吾人细思而可得焉。

虽然，若世运终不得其道，将何以自处？君子疾没世而名不称，百工之间，寻其乐治之业，亦可以陶冶性情，终其余年而不失其正矣。若托造化之福而成行业翘楚者，亦可以垂之天下而为后世法；虽不能达至善之境，亦足以为现世之用并惠及他人；虽不能众施，亦足以自食其力而齐其家矣。此三者，未有孰贵孰贱之分，实天资与时运为之，吾人安其业者，可谓不失其正。

待其闲时，亦不妨吟笺弄笔以养其性，阅异国语言以查其时。此间之设心用力，不似主业之死线必达，纯以志趣取之，虽未有成，亦无伤矣。

