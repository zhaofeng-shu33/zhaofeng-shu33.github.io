# 分析性质之科目求索

宋理学家临于万物，不过发挥儒学格物之一意，用一种最高之哲学体察之而不复有所考究，其义理之发挥，空间实为博大，至康梁变法仍因六经注我之法而创新说。吾人所学则大不同矣，欲求其理之精深，则必分割一大概念而细考之，考之之法，曰抽象，曰延拓，曰演绎，而于吾人而言，惟末者为艰。盖一系统之求索，前二者不过若干定义，为演绎作铺垫耳。然其定义抽象程度躐等，延拓广度有二，至有版本之说。大抵版本者，吾人之所学程度分野也。请尝试言之，吾人虽云数云理，然实非一物。微积分盖科普之常识矣，然局外人之所知，非吾人日日求索之微积分，吾人求索之物，先需有一空间，描述此空间之部分又非易事，既而此部分上定义映射，此则吾人求索之始，然仅此一始，即一大学问矣，日日销晚自习于其上者，亦不敢言其会通。

此等科目，于吾人尤为特殊，盖吾人生长于闾乡之中，入学前不通科氏力“落体偏东”之义，激昂于初等数理之皮毛而入此圣门不顾，亦曷故哉？及至一二年中数理通识已立，似稍觉其中之举步维艰，仅论重复性一条，足以吸干人生之精神矣。外人于此，往往无知，反拾分析学之皮毛，数我辈乱取极限之可笑。分析学队伍之驳杂，诚不免南郭先生矣，此嘬可谓大坏数、理之谨严，徒以轻薄之学识，骗取不义之赀财。即此而言之，与中国翻译队伍染同一痼疾。

然此等痼疾，岂病者所愿哉！不过其初报数、理之志，于时间流变中殆尽耳。其怀物之公式皆如牛二简洁之妄，遇三维转动参考系加离心加科氏之挫，转而虚应课业，诚有是人也。或有为之强辩者曰，志不在此，当准其另则他途，如转系亦不失为良策，然校方设卡甚严，使其人不得以有为，徒厕迹于数、理院系以行混文凭之实，而其于艺术于组织之才干不足以补其于学业难继之失落，亦已痛矣。

其论者设辞甚高，足以蛊惑人心而至天下大乱不已。何则？其言立于己而忽吾人所处之社会形态故也。其设心用意，大抵不出西人自由意志之说，其乱中国之甚，观吾国商业狂潮可知。盖自由意志之所畅，不过徒以个人体验为生活大旨，其于社会之运转则全无裨益。吾国本月《大学生》一刊载某青年欲辞馆职一事，其不过以厌倦单调之馆业为藉，“仿佛看到四十年后之人生”则是自由意志张扬极致之表达。设若人人皆用心于斯，则天下呜呼不乱哉！
然个体之志愿终不可汪洋肆出，其困顿于数、理之心态，又何可解乎？吾尝试言之，大抵职业培养之术，全不以创造为归旨，其用意之所在，乃传递一隅固有之旧识，使不绝如缕而已。其所传承之用意，原不在数、理学家自娱自乐，实其能启迪民智，筑现代文明之基是也。即此而言之，数理与医学之体用，无云泥之判，而医术之大要，其不囿于医学家养其小体亦明矣。小体之养，常人固常羡之，然吾辈亦知一线临床之滋味乎？吾观《青年文摘》某医家自述，仅其用心于重危病人之一者，月余生命尽废，其与吾辈沉潜于定理证明之持久可同日而语乎？然此人之三观也正，故历数役而心甘，假以时日，感动中国之天听可触，道德模范之称号可达矣。

要之，吾辈之所为，与百家众流頡頏，其分析之色彩重，无以异于医科之实习之色彩浓，至于终级学术之创新知，亦谨是佼佼之流相与启发互见而成之业，吾人之使命，虽可望此，然原不立于此。识此而后可入数、理求索之门，且销自信丧自欺出之怨尤。

