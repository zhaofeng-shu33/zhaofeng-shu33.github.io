# Nepal earthquake
2015/4/26

余晚归，见新京报载尼国震情，有动于中，遂作此篇。

前日余偶读李约瑟 （Joseph Needham）之讲演录，其中有称道吾先张衡所研制之地动仪（seismograph）为天下先。余念之，今之世也，去张衡之世两千又余岁矣，今之地动仪，已非张衡之制作可同日而语矣，然其于地震何？大地震者，往往于须臾之间，酿无穷之祸，虽曰其速度不与光速同级，然其伤人之甚，较之各种光学伤害，亦犹岑楼之高较之方寸之木也。非独其伤人也，其伤物也，百里之内，亦惨淡狼藉。于是其地百工苦心之经营，不得己而皆毁于此震也。非独其伤彼地人物也，其伤天下之百姓心也，使天下之百姓，不忍暏报刊触目惊心之照片矣。如此而言之，地震之伤，岂不大哉？

然则往者不可谏，应对此大震之法何如。吾念之，尼国非科教所兴之国也，尼民非科技驱昧之民也，猝然临之以天灾，加之也自暴者所为之祸，其官惶然无所措手足矣，其民疾痛惨怛号呼于天矣。其民所谓天者，吾人所谓宗教迷信也，稍被科教之泽者视之，则知其谬矣。然其民多或有信之，此亦人情也。何则，失亲丧友，人伦之大变也，无精神之寄托者无以承此重，而适时或有向善之说行于其地，合于风俗，本乎人伦，其治愈尼民之功，吾恐亦倍之于他途也。然其地官府不倡，外国援人不采，两强联合，尽力于乘此之时以科教安尼民之心也。其言曰：所谓地震者，亦不过发之于地核之两波所为之动静耳，此乃自然运行之偶然也，非系于人事之变也，非所谓天惩也。汝所守之土适为两板块之交，故两波之动静稍大耳。终之，望汝人明所历之变，积极面向未来也。

然有尼民驳之曰：听汝辈言此震之因，亦可谓玄妙莫测也。若汝所执之术果威力无边，何以不能发见地震之“几”？且汝之所谓横纵两波之交相抵于地表，亦不过汝辈发明之概念也。然吾先祖父亦有如彼之观察讨论，就此种地变而发明解释，创为生克之说，大旨要之为人之所为，依乎天理则无恙，逆乎天理则有灾，与汝辈保护自然之新潮，岂不相合？…

尼民之说，终不见于新京报，吾亦无从知其大概，故不得己而代拟如上。余掩报而思，李公逝世，二十又余年矣，其主编之中国科技史，可谓为吾国古代科技之强正名矣，然正名之事，亦不可不用其国现有之科技体系考量之，至于其所遗之难题，往往从科技伦理之冲突破解之。

吾人虽已加冠，视野仍不出入教育机构之围墙，对墙外之议论，多揣测之妄言，徒记之以抒胸中郁结之关怀，然此不足为外人道耳。


